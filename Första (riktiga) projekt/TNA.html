<!DOCTYPE html>
<html lang="en">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Document</title>
    <link rel="stylesheet" href="style.css">
</head>



<body id="recensionlayout">
    <header id="recensionhead1">
        <h2>Leos Recensioner</h2>
    </header>
    <article id="recensionhead2">
        <a href="index.html">Hem</a>
        <a href="recensioner.html">Recensioner</a>
        <a href="information.html">Information</a>
    </article>
    <article id="recensiontitel1">
        <H3>The New Abnormal</H3>
    </article>
    <article id="recensiontitel2"></article>

    <article id="recensiontext">
        <p>
            ”Rockens räddare” är tillbaka efter ett sju år långt albumuppehåll. När The Strokes annonserade nyheten om
            den sjätte fullängdaren The New Abnormal spreds en försiktig nyfikenhet men också en fundering: Har vi
            hunnit sakna The Strokes tillräckligt för att ett nytt album ska vara relevant?

            Det var fyra år sedan bandet släppte musik i form av EP:n Future Present Past. Sedan 2014 har vi även kunnat
            lyssna på Julian Casablancas musikaliska förlängningar i The Voidz, som gav ut en singel så sent som i
            december. Det har alltså släppt gott om material för att mätta hungern efter The Strokes. Det är därmed
            aningen förvånande att The Strokes lyckas hålla sig lika relevanta nu som för knappt 20 år sedan. Genom The
            New Abnormal har Casablancas smält samman sina två musikaliska värdar och frågan blir istället om vi kommer
            att behöva The Voidz framöver.
            The New Abnormal är för det mesta slående imponerande. Inledningen med ”The Adults Are Talking”, ”Selfless”
            och ”Brooklyn Bridge to Chorus” är inget mindre än briljant. En välkänd Casablancas-harmonik kryddas med en
            heterogen instrumental ljudbild som utmärker spåren från varandra, något som annars varit ett problem under
            framförallt debuten Is This It.

            <br> <br>
            <img src="https://upload.wikimedia.org/wikipedia/en/f/f8/The_Strokes_-_The_New_Abnormal.png"
                alt="Bild av albumet the new abnormal">
            <br> <br>


            Här finns också en serie hommager till 80-talet, som de Pontiak Johanzon-osande raderna ”And the eighties
            bands? Oh, where did they go?”. En mer tydlig hyllning finns genom Jean-Michel Basquiats konstverket Bird on
            Money som pryder albumomslaget. En snygg vink till en konstnär som dog alltför ung.

            Alla blinkningar till dåtiden är dock inte fullt lika charmiga och det är här invändningen till plattan
            ligger. ”Bad Decisions” har en refräng direkt kopierad från Billy Idols ”Dancing With Myself”, en låt som
            inte ens är bra i sitt original. The Strokes är nu, som då, alldeles för dåliga på att döda sina darlings.
            Hur till exempel ”Not The Same Anymore” med sitt nonsens till gitarrsolo klarade the final cut är över mitt
            förstånd.

            Bandet lyckas hur som helst släta över dessa hack, mycket tack vare uppfriskande easter eggs. Bäst blir det
            genom subtil humor i avslutande ”Ode To The Mets” när Casablancas ber sin trumslagare Fabrizio Moretti att
            ”spela lite trummor, snälla”. Vilket för tankarna till The Beatles ständiga pikar till Ringo Starr. Ett
            skämt som bäst uppleves i samklang med någon av de hundratals reddit-trådar som finns att tillgå om albumet.

            Med starkt låtskrivande, gömda guldkorn och en väl utförd produktion av Rick Rubin har bandet skapat en
            sprakande och entusiasmerande verk.
        </p>

    </article>

</body>

























</html>